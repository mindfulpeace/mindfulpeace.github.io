#### 2. 护正知方便——护念

##### (1) 生正念之法

**29 `故终不稍纵，正念离意门，离则思诸患，复住于正念。`**

**30 `恒随上师尊，畏堕闻法语，易令善信者，恒常生正念。`**

**31 `佛及菩萨众，无碍见一切。故吾诸言行，必现彼等前。`**

**32 `如是思惟已，则生惭敬畏。循此复极易，殷殷随念佛。`**

##### (2) 由正念生正知

**33 `为护心意门，安住正念已，正知即随临，逝者亦复返。`**

## 三、以正念正知护心

### (一) 学律仪戒

#### 1. 清净三门

**34 `心意初生际，知其有过已。即时护正念，坚持住如树。`**

##### (1) 观察身口

**35 `吾终不应当，无义散漫望，决志当恒常，垂眼目微张。`**

**36 `苏息吾眼故，偶宜顾四方。若见有人至，正视道善来。`**

**37 `为察道途险，四处频观望。憩时宜回顾，背面细检索。`**

**38 `前后视察已，续行或折返。故于一切时，应视所需行。`**

**39 `欲身如是住，安妥威仪已，时时应细察：此身云何住？`**

##### (2) 观察心行

**40 `尽力遍观察：此若狂象心，紧系念法柱，已栓未失否？`**

**41 `精进习定者，刹那勿弛散。念念恒伺察：吾意何所之？`**

##### (3) 说明开遮

**42 `危难喜庆时，心散亦应安。经说行施时，可舍微细戒。`**

**43 `思已欲为时，莫更思他事。心志应专一，且先成办彼。`**

**44 `如是事皆成，否则俱不成。随眠不正知，由是不增盛。`**

#### 2. 守护令不退

##### (1) 莫令心散

**45 `无义众闲谈，诸多赏心剧，临彼境界时，当断意贪著。`**

##### (2) 弃无义行

**46 `无义掘挖割，于地绘图时，当忆如来教，惧罪舍彼行。`**