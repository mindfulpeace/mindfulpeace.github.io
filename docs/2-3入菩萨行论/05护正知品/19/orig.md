
### (二) 学摄善法戒

#### 1. 断不学戒之因——贪身

##### (1) 不应贪身之喻

**59 `秃鹰贪食肉，争夺扯我尸。若汝不经意，云何今爱惜？`**

**60 `意汝于此身，何故执且护？汝彼既各别，于汝何所需？`**

##### (2) 观身不净

**61 `痴意汝云何，不护净树身？何苦勤守护，腐朽臭皮囊。`**

##### (3) 思身无精妙

**62 `首当以意观，析出表皮层，次以智慧剑，剔肉离身骨。`**

**63 `复解诸骨骼，审观至于髓。当自如是究：何处见精妙，`**

**64 `如是勤寻觅，若未见精妙，何故犹贪著，爱护此垢身？`**

##### (4) 不应贪身之因

**65 `若垢不堪食，身血不宜饮，肠胃不适吮，身复何所需？`**

**66.1 `贪身唯一因，为护狐鹫食。`**

##### (5) 应令身修善

**66.2 `故应惜此身，独为修诸善！`**

**67 `纵汝护如此，死神不留情，夺已施鹫狗，届时复何如？`**

**68 `若仆不堪使，主不与衣食。养身而它去，为何善养护？`**

**69 `既酬彼薪资，当令办吾利。无益则于彼，一切不应与。`**

**70 `念身如舟楫，唯充去来依。为办有情利，修成如意身。`**

#### 2. 应善巧修善

##### (1) 举止应安详

**71 `自主己身心，恒常露笑颜，平息怒纹眉，语实友众生。`**

**72 `移座勿随意，至发大音声。开门勿粗暴，常喜寂静行。`**

**73 `水鸥猫盗贼，无声行悄捷，故成所欲事，佛谕如是行。`**

##### (2) 随喜他人善

**74 `宜善受人劝，恭敬且顶戴、不请饶益语，恒为众人徒。`**

**75 `一切妙隽语，皆赞为善说！见人行福善，欢喜生赞叹。`**

**76 `暗称他人功，随和他人德。闻人称己德，应忖自有无。`**

