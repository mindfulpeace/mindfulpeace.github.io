
##### (3) 细察动机

###### Ⅰ. 略说

**47 `若身欲移动，或口欲出言，应先观自心，安隐如理行。`**

###### Ⅱ.广明

**48 `吾意正生贪，或欲嗔恨时，言行应暂止，如树安隐住。`**

**49 `掉举与藐视，傲慢或骄矜，或欲揭人短，或思伪与诈，`**

**50 `或思勤自赞，或欲诋毁他，粗言与诤斗，如树应安住。`**

**51 `或思名利敬，若欲差仆役，若欲人侍奉，如树应安住。`**

**52 `欲削弃他利，或欲图己利，因是欲语时，如树应安住。`**

**53 `不耐懒与惧，无耻言无义，亲友爱若生，如树应安住。`**

###### Ⅲ.结义

**54 `应观此染污、好行无义心，知已当对治，坚持守此意。`**

**55 `深信极肯定，坚稳恭有礼，知惭畏因果，寂静勤予乐。`**

**56 `愚稚意不合，心且莫生厌。彼乃惑所生，思已应怀慈。`**

**57 `为自及有情，利行不犯罪，更以幻化观，恒常守此意。`**

**58 `吾当再三思：历劫得暇满；故应持此心，不动如须弥。`**
